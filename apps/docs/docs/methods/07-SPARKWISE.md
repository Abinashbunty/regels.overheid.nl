---
title: Sparkwise
description: Method - Sparkwise
---

## Sparkwise
Sparkwise is een platform waarmee beleidregels en bedrijfslogica kan worden gemodelleerd en, met 1 druk op de knop, geautomatiseerd omgezet worden naar toepasbare regels, door middel van uitvoerbare beslisservices (APIs). Deze beslisservices zijn eenvoudig op te nemen in de bekende low-code platformen, systemen en (maatwerk) applicaties, doordat er model-specifieke openAPI specificaties worden gegenereerd. 

## Waarom Sparkwise?
Met Sparkwise is het mogelijk om regels en logica aan te passen aan de steeds veranderde omstandigheden door een slimme combinatie van beheer, automatisering en vastlegging. Het ondersteunt de LegOps-aanpak, een aanpak waarin Legislation & Operations samen in teams optrekken volgens agile principes. De leesbare manier van modelleren zorgt voor een eenduidige manier van delen en communiceren binnen de teams van juristen, beleidsmakers en ICT-deskundigen. De geautomatiseerde omzetting en publicatie naar beslisservices stelt teams in staat om kort-cyclisch aanpassingen te doen waarmee het doorlooptijden verkort terwijl IT-architectuur principes blijven geborgd. Doordat alle invoer en uitvoer worden vastgelegd, is transparantie in handelen en besluiten van de organisatie automatisch geborgd.

Voordelen zijn:
    • Meer grip op wijzigingen
    • Kortere doorlooptijden bij aanpassingen
    • Maximale leesbaarheid van toegepaste regels/logica
    • Handelen en besluiten is volledig transparant en uitlegbaar
    • Verantwoorde en controleerbare manier van AI/ML toepassen

## Hoe werkt het?
De logica wordt gemodelleerd door middel van een of meer beleid- en beslis stappen (sub-beslissingen). Hierdoor ontstaat een keten (boomstructuur) van opvolgende stappen die uiteindelijke leiden tot een uitkomst van de beslissing of berekening. 

Doordat er ook proces uitzonderingen kunnen worden gemodelleerd kan deze boomstructuur ook vertakkingen hebben om in een specifiek scenario benodigde informatie ad-hoc en real-time op te halen vanuit een externe applicatie of database. Zo ontstaat er een samenspel tussen de benodigde informatie, de toegepaste logica én uitkomsten. Met als resultaat: een menselijk leesbare, aanpasbare, testbare, uitvoerbare en controleerbare digitale blauwdruk van de werkelijkheid.
